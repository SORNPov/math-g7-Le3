# មេរៀនទី៣៖ ចំនួនគត់រ៉ឺឡាទីប

- ចំនួន $~...,-3,-2,-1,0,1,2,3,..$ ហៅថាចំនួនគត់រ៉ឺឡាទីប។
- ផលបូកពីរចំនួនគត់រ៉ឺឡាទីបវិជ្ជមាន ជាចំនួនវិជ្ជមាន ហើយផលបូកស្មើនឹងផលបូកតម្លៃដាច់ខាតនៃចំនួនទាំងពីរ។
- ផលបូកពីរចំនួនគត់រ៉ឺឡាទីបអវិជ្ជមាន ជាចំនួនអវិជ្ជមាននៃផលបូកតម្លៃដាច់ខាតនៃចំនួនទាំងពីរ។
-  ផលបូកនៃពីរចំនួនគត់រ៉ឺឡាទីបមានសញ្ញាផ្ទុយគ្នា មានសញ្ញាដូចតួដែលមានតម្លៃដាច់ខាតធំជាងគេ ហើយផលបូកស្មើនឹងផលដកតម្លៃដាច់ខាតនៃចំនួនទាំងពីរ។
- បើកន្សោមលេខមានតែវិធីបូក និងដក(គ្មានរង់ក្រចក) នោះប្រមាណវិធីត្រូវធ្វើពីឆ្វេងទៅស្ដាំ តែបើមានវង់ក្រចក ត្រូវធ្វើប្រមាណវិធីក្នុងវង់ក្រចកមុន។
- បើកន្សោមលេខមានតែវិធីគុណ និងចែក(គ្មានវង់ក្រចក) នោះប្រមាណវិធីត្រូវធ្វើពីឆ្វេងទៅស្ដាំ តែបើមានវង់ក្រចកត្រូវធ្វើក្នុងវង់ក្រចកមុន។
- បើកន្សោមលេខមានប្រមាណវិធីចម្រុះ (គ្មានវង់ក្រចក) នោះគេត្រូវធ្វើប្រមាណវិធីគុណ ឬចែកមុន តែបើមានវង់ក្រចកត្រូវធ្វើក្នុងវង់ក្រចកមុន។ 
